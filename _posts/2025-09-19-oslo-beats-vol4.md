---
layout: post
title: Oslo Beats Vol.4
description: album
type: release
image: assets/images/oslobeatsvol4.jpg
---
Oslo Betas Vol.4 is out!

Bård Bergs fjerde konseptalbum Oslo Beats dropper fredag 19. september - nok et album fullspekket av samarbeid med dyktige musikere og spennende artist features fra Oslos musikkmiljø

Den Oslo-baserte produsenten, trommeslageren og artisten Bård Berg har etablert seg som et hett navn på den norske elektronika-scenen. Med sitt innovative uttrykk kombinerer han hip-hop og house med sin jazz-skolerte bakgrunn, og leverer klubbmusikk som både er sofistikert og energisk, av internasjonal kaliber.

De 3 forrige volumene av Oslo Beats (Vol. I, Vol. II og Vol. III) har blitt hyllet av aviser som Dagens Næringsliv, Aftenposten og NPS Music, og med flere gode skussmål i bagasjen på de tre første singlene er forventningene til det nye albumet skyhøye. Det er bare å glede seg, for når Oslo Beats vol.4 slippes fredag 19. september er det en fest av et album, nok en gang fullspekket av samarbeid med noen av Oslos musikkmiljø.

Vi snakker fantastiske R&B- og jazzartister som Isabelle Eberdean, Gabriela Garrubo og Nelly Moar, nydelige indiestemmer som MELLA og Ragnhild og, i tillegg til talentfulle rapperne TSA og Vuyo. Alle får skinne når de entrer Bård Bergs lekne og dansbare musikalske univers.

“For meg handler Oslo Beats Vol. 4 om å fange følelsen av å leve i Oslo akkurat nå. Prosessen har vært et stort kollektivt prosjekt. Jeg har invitert inn vokalister og musikere jeg ser opp til og elsker og jobbe med, og sammen har vi bygget låter som både har klubb-energi og musikalsk dybde. Jeg ville lage en plate som fungerer like bra på hodetelefoner som på et svett dansegulv” – Bård Berg

Available on Spotify herre: [Spotify](https://open.spotify.com/album/03QXt3TUlABoZxk775LG0c?si=7BJ3rnJ6RkaxLyGAljcMKg)
